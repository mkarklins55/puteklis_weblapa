🎶 "Klucis un Cena"
(urbānā folk-ironija / kabarē stilā)

[Verse 1]
Alfrēds Klucis — darbā sētnieks,
brīvos brīžos cenu pētnieks.
Mīl viņš iet uz lielveikalu,
iepirkt siļķīti un alu.

Stumj viņš ratiņus ar grozu,
ieņem dižpircēja pozu.
Ja ir darbs, kas gādā maizi,
iepērkoties — nejust raizi.

[Pre-Chorus]
Iet gar pilno plauktu rindu,
kabatā dzird naudas šķindu.
Nespēs vairs neviens to kavēt —
jāsāk ēst, reiz pietiks gavēt!

[Chorus]
🎵
Bet... nodaļā kur desa kārta —
Klucis paliek kā bez prāta!
Nosvīst paduses un plaukstas,
cenas... fantastiski augstas!
🎵

[Verse 2]
Jāmūk prom, ko kājas nesas,
zobārsti lai pērk tās desas.
Labāk ies uz lēto galu —
sapirkt nocenoto alu.

Alus nodaļa — jo plaša,
ka tik izturētu taša!
Bet tur iekšā — pārsteigums!
Alus maksā tā kā rums!

[Chorus – repeat]
🎵
Klucim kreņķī nosarkst vaigi,
lielveikals... tas skan tik baigi.
Jāmeklē būs ziepes valgu,
neiztikt ar sētniekalgu!
🎵

[Bridge – runājot vai lēnāk]
Bēdīgs Klucis velkas mājās,
un ar sevi sarunājas:
“Dzīve beigusies — nav alus…
Kā lai savelk kopā galus?”

[Outro – dusmīgi, ciniski]
Valstī, kur nav radīts likums —
cenu celšana kļūst tikums.
Brīvi dzīvo mafija…
Dārgāka kļūst kafija.

Autors: jukas
